Organ nadzoru stwierdza, że przedstawione przez podmiot stanowisko nie stanowi uzasadnienia, dodatkowo organ nadzoru nie zgadza się ze stwierdzeniem Zakładu, że cyt.: „nawet najbardziej radykalne podejście, zastosowanie innego modelu, nie może dać wartości istotnie odstających od wartości 0.” W opinii organu nadzoru, istotnym jest fakt, że jeśli Zakład przewiduje wypłatę odszkodowań i świadczeń dla jednorodnych grup ryzyka 9_BONDS, 9_CREDIT i 10 (zgodnie z tabelą 23 z Protokołu kontroli łączna wartość najlepszego oszacowania rezerwy na niezgłoszone szkody dla tych jednorodnych grup ryzyka wyniosła 3 504 111,76 zł na 31 marca 2024 roku), to naturalnym i nieodłącznym elementem tych działań powinno być również ponoszenie bezpośrednich kosztów likwidacji szkód. Koszty te powinny były zostać uwzględnione w najlepszym oszacowaniu brutto na 31 marca 2024 roku. Ponadto, zdanie organu nadzoru jest takie, że fakt, że dane nie pozwalają na zastosowanie metody chain-ladder, nie może oznaczać, że Zakład może odstąpić od wyznaczenia wartości IBNR.
